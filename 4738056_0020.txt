[251] 13

minus excellebat. Neque tamen non una alterave circum-
locutio speciose ficta his in carminibus occurrit.

Sane in carminis ,Nemeaei alterius v. 4—5 legimus
Νεμεαίου ἐν πολυυμνήτῳ Διὸς ἄλσει (Nemeaei in celebratis-<simo
hymnis Iovis loco) pro nomine proprio Nemeae, quo in v. 23
demum urbs vocatur. Nec minus quarti carminis Nemeaei
in V. 17 Pindarus Nemeae nomen verbis Κλεωναίου ἀπ’ ἀγῶνος
variavit, postquam in v. 9 Nemeam iam ipsam memoravit.
Nam cum Cleonaeos, a quorum urbe lucus Nemeaeus non
longe aberat, diu praesides ludorum ibi apparatorum fuisse
ex scholiasta (p. 425 et 426 Boeckh) et Plut. Vit. Arat. c. 28
compertum habeamus, dubium non est, quin Cleonaeum illud
certamen, unde coronarum sertum carmine suo victori deduci
Pindarus gloriatur, Nemea intellegenda sint.

Accedit, quod carminis decimi in v, 26 Nemea nomine
proprio appellata poeta ter iam victorem σεμνοῖς δαπέδοις ἐν
Ἀδραστείῳ νόμῳ coronam adeptum esse in v, 28 praedicat.
Quibus verbis urbem Nemeam contineri efficitur ex iis, quae
apposita sunt, ἐν Ἀδραστείῳ νόμῳ. Nam cum septem illi
heroes ex Peloponneso contra Thebas profecti apud Nemeam
consedissent, et Archemorus, Lycurgi filius, dum Hypsipyle
serva, cui curandus puer erat traditus, illis fontem ostendit, a ser-
pente esset necatus, Adrasto Argivo auctore in pueri honorem
Nemea condita esse feruntur, et certe postea quoque seeundum
legem ab Adrasto institutam certamina disposita putabantur.
Deinde in V. 41 Pindarus denuo per ambages nomen Nemeae
reddere maluit, ubi victorias maiorum Theaei enumerans
exclamat: νικαφορίαις γάρ ὅσαις Προίτοιο τόδ’ ἱπποτρόφον
ἄστυ θάλησεν Κορίνθου τ’ ἓν μυχοῖς καὶ Κλεωναίων προς ἀνδρῶν
τετράκις. Nam victorias illas apud Cleonaeos viros partas
eas esse, quas Theaei gens Nemeae adepta erat, quis
non sentiet, si quidem ea, quae supra de Cleonaeorum in
certaminibus Nemeaeis praesidio exposuimus, perpenderit?
Consulto autem Nemeae nomen tribus his ac diversis locu-
tionibus a Pindaro expressum esse clarissime ex eo concludi
posse videtur, quod Isthmi quoque nomen quasi cum Nemea
communicatum ter diversum in modum reddidit in hoc carmine,
quippe quod non ad unam certamque victoriam praedicandam

