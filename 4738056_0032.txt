[263] 25

poeta Agesidami Victoris nomine proprio utitur, sed in V. ‘2
et v. 99 eundem ope locutionis a patris nomine petitae
Ἀρχεστράτου παῖδα dicit. Paullo pluribus victoris appel-
lationibus abundat carmen Olympicum sextum, (v, 9 Σω-
στράτου υἱός, v. 12 Ἀγησία, v. 18 α’νιΐρί κώμου δεσπότᾳ

ω

Συρακοσίῳ, v. 77 Ἀγησία, V. 80 ὦ πα( Σωστράτου, v. 98
Ἀγησία). Cuius odae in fine quod Pindarus bis ad vic-
toris nomen rediit, non erat cur hoc vitaret, cum non
solum totum systema, sed etiam circumlocutio illa ὦ παῖ
Σωστράτου inter utramque repetitionem intercedat. Praecla-
rissimam autem illam in v, 18 locutionem, per quam Agesias
comissationis dominus et praeses insignitur, Pindarus ideo
excogitasse videtur, ne in eadem semper nomina incidens
taedium audientibus moveret. Ita enim de industria omnes
victoris appellationes disposuisse videtur, ut nomina propria
ampliore usque locutione interposita variaret.

Iam ad Pythica carmina transitum faciamus. In prima
oda Hieronis Syracusanorum regis nomen non minus sollerter
expressum mirabimur. Quod carmen cum ad Aetnae urbis
nuper ab Hierone conditae laudes praedicandas compositum
esset⁷ ut in ipsa quoque victoria Aetnaeum se renuntiari ille
iusserat, aptissime Hiero in v. 31 κλεινᾶς οἷκιστήρ dicitur et
in proximo demum versu suo nomine appellatur. Deinde in
v. 42 Pindarus eundem simpliciter dicit κεῖνον ἄνδρα, nempe
de quo sermo est, et nomen eius in ‘v. 56 repetitum duobus
versibus interpositis ita variat, ut Deinomenis filii illius
mentione facta Hieronem appellatione πατέρος significet. Iam
postquam in v, 62 denuo ad regis nomen proprium
rediit⁷ in v. 69 illum insignit verbis ἁγητὴρ ἀνήρ similiterque
in v. 73 Συρακοσίων ἀρχῷ. Nec minus in V. 79 inest
signum Hieronis, ubi victoriam apud Himeram a Poenis
reportatam cum Salaminia et Plataeensi comparat Pindarus
et propter illam se παίδεσσιν Δεινομένεος hymno gratiam
adipisci gloriatur. Nam inter Deinomenis filios, qui Carthagi-
nienses Himerensi proelio devicerunt, hic potissimum Hieronem
significari, cum totam per odam nomen eius illustretur, facile
est ad intellegendum. Itaque ne in hoc quidem carmine
Pindarus nisi circumlocutione interposita ad priorem victoris

