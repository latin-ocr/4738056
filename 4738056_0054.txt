[285] 47

ipse filii laudem celebret. Namque pro ὕμνον in v. 16, quam-
quam omnes codices hanc praebent lectionem, cum Bergkio
υἱόν emendandum esse censeo, cum repetitio verbi ὕμνος intra.
unam eandemque stropham ab appellationum varietate alibi,
ubi de ipso carmine agitur, appetita abhorreat. Accedit, quod
non assequor, quid illud sibi velit „huic carmini inclinatus
carmen victoriale cantare“; nempe ipsum μέλος est ὕμνος
καλλίνικος. Καλλίνικος autem dicitur non minus apte filius
quam hymnus, cum Pyth. I 32 legatur Ἱέρωνος καλλινίκου et
Pyth. XI 46 ἐν ἅρμασι καλλίνικοι i. e. praeclari inter currus
victores. In fine huius odae easdem carminis appellationes,
quas in initio, deprehendimus: conf. v. 78 ἐπινικίοισιν ἀοιδαῖς,
V. 83 ὕμνος, v. 94 ῥήματα.

Multis quidem praeter haec exemplis demonstrari potest,
quam diligenter poeta nomini carminis variando operam dederit,
sed satis erit, si appellationes paullo minus usitatas proferemus.
Ita Nem. VII 11-12 Pindarus „si quis“‚ inquit, „successum
habet in rebus gerendis, dulce is praebet argumentum ῥοαῖσι
Μοισᾶν“, ubi fluenta Musarum carmina intellegenda sunt.
Isthm. VI 23 autem, ubi victor ἰοπλόκοισι Μοίσαις illustratus
dicitur, Musae ipsae pro carmine ope earum confecto sub-
situtae sunt. Audacius etiam Nem. VIII 47 λίθον Μοισαῖον
se victori substruere poeta praedicat comparato carmine cum
columna, quales in victorum honorem erigebantur.

Iam ut ad tibiae, cuius ad sonum carmina cantabantur,
appellationes considerandas transeamus, carminis Olympici
decimi in v. 84 Pindarus materiam pro materiatis nominans
illam dixit κάλαμον, eadem in V. 94 est γλυκὺς αὐλός. Nec
secus in carmine Pythico duodecimo, quo ipsius tibiae inventio
enarrata est, postquam in v. 19 incepit a vocabulo αὐλῶν,
statim in V. 21 tibiam ἔντεα nominat, quibus Minerva Gor-
gonum planctus imitibatur. Deinde in v, 25, ubi auleticus
nomus dicitur λεπτοῦ διανισόμενος χαλκοῦ θαμά καὶ δονάκων,
aes et calami, ex quibus tibiae fabricabantur, pro his ipsis
substituta sunt. Itaque etiam elegantissimum illud in v, 27
7,πιστοὶ χορευτᾶν ,ιιάρτυρες“, quamquam generaliter de calamis
dictum est, tamen tibias significat, quippe quae comites
chol-icis cantoribus adfuerint.

