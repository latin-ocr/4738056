44 [282]

Haec fere sunt nomina propria, quae Pindarus artificiose
ita variavit, ut praeter pauca, quae supra protulimus, exempla
nusquam urbem vel hominem, deum vel heroa intra idem
systema bis eodem nomine appellaret.

§6.

Restat, ut perscrutemur, num etiam in nominibus
appellativis et iis vocabulis, quibus res vel qualitates
significantur, eandem dicendi ubertatem et varietatem appeti-
verit. In quibus quamvis Pindari studium vocabula variandi
luculenter appareat, tamen non aeque curiose atque in nominibus
propriis, ne intra unum systema ad eandem appellationem recur-
reret, cavisse videtur, id quod facilius intellegetur, si genus
universum nominum appellativorum in species certas divideri-
mus. Etenim ea vocabula, quae generales hominum rationes
et necessitudines significant, velut ἀνὴρ, ἄνθρωπος, παῖς, υἱός,
πατήρ, μα’τηρ etc.‚ cum sexcenties non solum in eodem syste-
mate, sed etiam in eadem stropha repetita sint, prorsus a
commentatione nostra secludenda'rsunt. Quibus verbis cnm
non multo maior in enuntiato vis quam pronominibus
infuisse videatur, non habuit Pindarus, cur ea variaret.
Contra ea vocabula, quae quia res cum ipsa arte poetica
vel cum victoria celebranda coniunctas significabant, graviora
videbantur, velut ὕμνος vel στέφανος, poeta vix minus diligenter
quam nomina propria variare conatus est. Itaque de his,
quae ad apparatum poeticum pertinent, vocibus in ultima huius
commentationis parte accuratius disseremus; contra ea voca-
bula, quae poeta modo repetivit modo variavit, breviculo
conspectu comprehendemus.

Ac primum quidem quam ampla appellationum copia
Pindarus ipsum ‘carmen’ suum ornaverit, videamus. Tantum
enim aberat, ut modestia simulata, sicuti malum poetam
decet, non multum aut nihil carmine suo ad victorem cele-
brandum conferri profiteretur, ut artem suam quam plurimum
commendaret atque laudaret. Itaque cum ipse facinus
egregium, quod poetica laude careret, pro infecto haberet,
saepissime de carminum suorum dignitate et pretio praedicavit.

