20 i258]

prominentem sita tribus urbibus Lindo, Ialyso, Camiro
excellebat. Quae urbes cum a Tlepolemo Heraclida, qui
propter cognati necem Tirynthe ex patria expulsus Apolline
auctore Rhodum se contulerat, conditae dicerentur, Pindarus
ubi ad huius herois laudes transit, Rhodi nomen ita declinat,
ut ille in ν. 30 dicatur τοῖσδε χθονός οἰκιστήρ. Nam „hanc
terram“ Rhodum esse facile cognoscitur. Sed in v, 33—34‚
cum oraculum Tlepolemo ab Apolline editum explicetur,
paullo obscurius oraculorum more poeta Rhodum vocat
ἀμφιθάλασσον νομόν, ἔνθα ποτὲ βρέχε θεῶν βασιλεύς ὁ μέγας
χρυσέαις νιφάδεσσι πόλιν. His enim verbis orationem ad
vetustiorem illam fabulam Rhodiam traducit, secundum quam,
cum Minerva nata esset, Iuppiter Rhodo insulae auream
pluviam demisit, et Solis filii deam primi colere a patre iussi
sunt, qui cum sacra minus recte fecissent, malebat Minerva
Athenis habitare. Deinde postquam in v, 56 poeta, ubi
antiquissimarum de insulae origine fabularum memoriam re-
dintegrat, ad Rhodi nomen recurrit, in v, 70 victoris patria
νᾶσος dicitur. Sed iam in v, 71 Rhodus denuo proprio nomine
appellatur, ubi etsi non insula, sed nympha intellegenda
est, tamen cum Pindarus de industria hanc pro illa substituere
videatur, idem nomen, quod in v. 56 dreprehendimus, repetitum
esse concedemus. Quamquam si totum fere systema inter
utrumque locum interesse perpenderimus, Pindarum suo
quodammodo iure ad priorem appellationem recurrisse profite-
bimur, praesertim cum circumlocutione per verbum νᾶσος
inserta quasi excusaverit hanc licentiam. Ad postremum
autem in V. 75 poeta Solis et Rhodi nepotes πατρωίαν γαῖαν
tripertito divisisse narrans per ambages insulae nomen reddidit,
cum patria terra intellegenda sit Rhodus, quam Sol, cum dei

in divisione orbis terrarum absenti provinciam nullam dedissent, ·

tum forte ex mari suborientem sibi depoposcerat.

Nunc ad considerandas ceterorum victorum patrias urbes
nos convertamus, quae, postquam rationem et viam nomina
variandi a Pindaro institutam satis ostendimus, brevius paullo
tractari possunt: In carmine Olympico nono, quo Locri cu-
iusdam Opuntii victoria celebratur, OPUNTIS nomen varium
in modum redditum est. Post proprium enim urbis nomen

