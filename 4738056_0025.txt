18 [256]

lanceis frementium Aeacidarum) neque in v, 50, ubi insulam
nomine proprio affatur, pluribus verbis in laude eius praedi-
canda immoratur3 verum in fine carminis circumlocutiones
non modo inter se, sed etiam ab his, quae antea adhibitae
erant, diversae cumulantur. Etenim postquam Pindarus in
v. 83, ut Iovis deorum regis laus δάπεδον ἂν τόδε celebraretur,
chorum vel se ipsum admonuit, ubi verbis δάπεδον ἂν τόδε,
cum haec oda Aeginae cantata sit, hanc insulam significari
facile perspicitur, in V. 85 Aeacum nominat ἓᾷῐ πολίαρχον
εὐωνύμῳ πάτρᾳ. Aeaci autem patria erat Aegina, qua in
insula Iuppiter eum ex nympha Aegina genuerat. Huc accedit,
quod poeta ad fortunam secundam victori a dis precandam
transiens Sogenem, si quidem Hercules esset bonus vicinus,
inter delubra huius dei domum habentem «feliciter προγόνων
εὖκτήμονα ζαθέαν ἀγυιάν habitaturum esse in V. 92 praedicit.
Qui vicus iam diu a victoris maioribus obtentus certe Aegina
intellegenda est, praesertim quae propter templorum multi-
tudinem rectissime appelletur opulenta et divina, ut Muellerus
monet in 'Aegineticorum libro p. 146.

Quamquam pluribus exemplis ex carminibus in Aeginenses
victores petitis Pindarum patriae illorum nomen iterum ite-
rumque laude affectae sollertissime variasse potest demon-
strari, satis erit, si carminis Nemeaei octavi, qui huc
spectant, locos protulerimus, qui cum facile intellegantur, non
egent explicatione. Postquam enim in v. 6 huius odae, ubi
legitur Διὸς Αἰγίνας τε λέκτρον, nympha pro insula nominata
est, cum utramque rationem lyrici confundere et miscere
soleant, in v. 7 Aeacus antiqua insulae appellatione adscita
dicitur Οἰνώνας βασιλεύς. In v. 13 autem Aeginae nomen
locutione πόλιος ὑπὲρ φίλας, et in v. 46 verbis σεῦ πάτρᾳ
variatur.

Sed ut ne in ceteris quidem carminibus in Aeginetas
conscriptis victoris patriam intra unum systema bis eodem
nomine appellatam esse perspiciatur, etiam reliquas quae apud
Pindarum leguntur Aeginae appellationes describemus. Ita
legitur

¹ Ita scribendum esse puto cum Hermanno etc. (cf. Τ. Mommsen).

