6 [244]

carmina, quae in codicum parte continuata, in ceteris dirempta
sunt, in unum coniunxerunt.

Cum hac, quae inter poesin epicam et lyricam intercedit,
differentia nescio an arte coniuncta sit altera haec. Nam
nou solum metrum, sed etiam verborum delectum si spectamus,
epica oratio, cum aequabilitate quadam fluat, simplicior et
humilior quodammodo esse videtur quan] elatio atque altitudo
lyricorum carminum. Sane etiamsi ab illis complurium
versuum repetitionibus recesseris, quae a posterioribus demum
poetis graecis veteri Iliadi et Odysseae adiectae sunt:
magnus restat numerus certarum et quasi sollemnium
appellationum et locutionum, quae in illis poematis sexcenties
repetitae sunt. Nam cum metrum versus heroi κατά στίχον
usurpati posceret, ut aut singulae syllabae longae cum· binis
brevibus aut binae syllabae longae in unum pedem collige-
rentur, hac certa lege epici poetae facile inducti sunt, ut ad
ea potissimum vocabula vocabulorumque coniunctiones, quae
in versum heroum apte caderent, iterum iterumque recurre-
rent atque ingentem illam copiam perpetuorum, quae dicimus,
epithetorum procrearent, quibus epica oratio abundat. Itaque
poetae epici deum vel hominem vel rem iam supra ab ipsis
nominatam denuo commemoratur-i isdem fere vocabulis signi-
ficare solent. Ut ex sexcentis, quae in Homeri poematis
reperiuntur, exemplis unum alterumve proferam, Od. I V. 68-7 7
Neptunus quater eodem nomine Ποσειδάων appellatus est, cum
Od. IX v. 345—364 Cyclopis nomen quater et Od. X V. 276—295
Circes nomen quinquies repetitum sit. Iam vero Il. III V. 16 -37
Paris quater Ἀλέξανδρος θεοειδής dictus est, ita ut eodem
semper epitheto apposito μονοτονία augeatur. Qua repetitione
eorundem nominum ne taedium audientibus moverent, veriti
ii poetae lyrici, qui carmina politissima arte perficiebant, ad
id artificium videntur confugisse, ut deorum heroumque
nomina epithetis circumscriberent atque alia quoque vocabula
non raro artificiosissime variarent. Certe enim Pindari
carmina tanta appellationum ubertate et variarum translatio-
num copia abundant, ut nisi hoc nomina variandi studio vix
expediri possit. Cuius arti postquam Studemund0‚ praeceptore
meo carissimo, suadente et impellente per longius temporis

