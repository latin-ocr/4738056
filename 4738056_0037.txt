30 [268]

Pyth. VIII v. 18 Ἀπόλλωνος, v. 61 ἓκοιταβόλε, v. 67 ἄναξς

Pyth. X v. 10 ”Απολλον, v. 33 θεῷ, V. 35 Ἀπόλλων.

In carmine Pythico quarto (v, 3 Λατοίδαισιν, v. 5
Ἀπόλλωνος, V. 54 Φοῖβος, v. 66 )Απόλλων, V. 87 Ἀπόλλων,
v. 176 Ἀπόλλωνος, v. 259 Λατοίδας, v. 294 Ἀπόλλωνος),
quamquam in media odae parte Pindarus ter nulla circum-
locutione interposita ad nomen Apollinis recurrit, tamen
nunquam repetitio intra unum idemque systema fit, *neque
usquam minus quam duae strophae interiacent. Eandem
ob causam neque in carmine Pythice quinto, ubi legitur in
v. 21 Ἀπολλώνιον (ἄθυρμα), v. 37 θεοῦ, v. 56 ὁ ἀρχαγέτας
Ἀπόλλων, V. 74—75 ’Ἄπολλον Καρνήϊε, v. 97 χρυσάορα Φοῖβον,
neque in Nemeaeo quinto, ubi et in V. 24 et in v. 44
nudum Apollinis nomen exstat, molesta est· eiusdem appella-
tionis repetitio.

Simili circumlocutionum copia Pindarus usus est, ubi
NEPTUNUM plus semel commemoravit, quippe cuius cum
mari et rebus navalibus ratio et necessitudo ingentem co-
gnominum cumulum suppeditaret. Itaque cum in carmine
Olympico primo, quomodo Neptunus Pelopem summopere
dilectum in Hippodamia uxore potiunda adiuvaret, pluri-
bus verbis poeta persecutus sit, in v. 25—26 ille dicitur
μεγασθενής γαιάοχος Ποσειδᾶν, sed in v. 40 eiusdem nomen
per ambages redditum est. Etenim Ἀγλαοτρίαιναν Neptunum
esse, quamquam nusquam alibi boc cognomen ei inditum est,
tamen cum tridens sit sollemne huius dei signum, facile
perspicitur. Simili et quod apud alios poetas frustra quaeras
nomine Pindarus in v. 72-73 Neptunum ornavit, cum eum
βαρύκτυπον Εὐτρίαιναν diceret. Deinde postquam in v. 75
Pelopem, qui ab illo, ut sibi adesset in uxore comparanda,
petivit, deum appellatione Ποσείδαον salutantem fecit, in v, 86,
ne denuo idem nomen repeteretur, Neptunus simpliciter dictus
est θεός. Item in carmine Olympico tertio decimo Pindarus
postquam in v, 4-5 exorsus est ab appellatione Ἰσθμίου

Ποσειδᾶνος, - in Isthmo enim, ubi tertio quoque anno ludi
apparatissimi in honorem eius edebantur, Neptunus praecipue
colebatur — in v. 39 quidem non adiecto adiectivo Ἴσθμιος

ad idem nomen revertitur, sed cum unum systema et dimidium

