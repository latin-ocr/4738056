[269] 31

inter utrumque locum intersit, hoc miri nihil habet. Verum
in v, 66 Minerva Bellerophontem, cum habenam auream
ad Pegasum domandum dormienti attulerit, admonet, ut,
priusquam grave illud opus aggrediatur, Δαμαίῳ πατρί
taurum immolet. Etenim Pindarus Bellerophontem fingit
filium Neptuni ipsius, cum Glaucus illius pater inter homines
habitus sit, sicut Amphitryo Herculis. Quam Neptuniam
Bellerophontis originem non solum Hyginus fab. 157 con-
firmat, fsed etiam Homerus significare videtur, qui Bellero-
phontem in Iliade VI 191, quamquam paullo antea Glaucum
patrem eius memoraverat, tamen θεοῦ γονον nominavit. Δαμαῒος
autem Neptunus dicitur propter equos domitos, sicut alibi
cognomen Ἵππιος ei inditum est. Postremo in v, 78 Pindarus
Neptuni nomen ita variavit, ut vetere illo atquc Homerico co·
gnomine appellaret γαιάοχον εὐρυσθενέα.

Similiter in carmine Pythico quarto postquam in V. 33
Neptunus verbis γαιαόχου ἀφθίτου Ἐννοσίδα notatus est, in
v. 45 mentio fit ἱππάρχου Ποσειδάωνος, quae mutato cognomine
in v, 138, ubi legimus Ποσειδᾶνος Πετραίου, repetita est.
Cognomine enim Πετραῖος Neptunus teste scholiasta apud
Thessalos colebatur. Se'd postquam in v. 173 Pindarus ad
nomen Ἐννοσίδα rediit, in v, 204 deum verbis Ποσειδάωνος
εἰναλίου compellat. In V. 207 autem Neptunus novo quodam
atque aptissimo artificio dicitur δεσπότας ναιῦν. Itaque quam-
quam et in v. 45 et in v. 138 et in V. 204 eodem nomine
proprio Ποσειδάων appellatus est, tamen cognomine mutato
Pindarus varietatem quandam appetivit, quae in fine carminis,
in quo Neptuni saepius mentio fit, maxima est.

Huc accedit, quod Pindarus etiam in carmine Olympico
sexto, ubi legimus v. 29 Ποσειδάωνι Κρονιίιο, V. 58 Ποσειδᾶν’
εὐρυβίαν, v. 104-105 χρυσαλακάτοιο πόσις Ἀμφιτρίτας, et in
carmine Olympico octavo, ubi exstat in v. 31 εὐρυμέδων
Ποσειδᾶν et in v. 48 Ὀρσοτρίαινα, et in carmine Isthmico
primo, ubi legitur in v. 28 Ποσειδάωνι et in v, 46 Κρόνου
σεισίχθον’ υἱόν, Neptunum novis variisque appellationibus
donavit.

Ab hac dicendi ubertate in Apolline et Neptuno nuncu-
pandis a Pindaro usurpata illud multum discrepat, quod ubi

