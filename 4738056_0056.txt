[287] Ι 49

Olympiorum ex oleastro, Pythiorum ex lauro nexae fuerint
testante scholiasta (cf. Boeckhium p. 5). Similiter in carminis
Nemeaei sexti V. 18 poeta coronam, quam Olympicus victor
adeptus erat, ἔρνεα ἄπ’ )Αλφεοῦ nominavit, et postquam in v. 26
gentem illius victoriarum multitudine insignem ταμίαν στεφάνων
dixit, in v. 42 vocabulum στέφανος artificiosissime ita variatum
est, ut corona Nemeae in ludis parta βοτάνα ἁ λέοντος appel-
laretur, cum post leonem Nemeaeum ab Hercule stratum
apium ibi crescens coronis victorum consecratum esse fabulis
esset traditum. Oleastri autem nomen, quem quomodo Her-
cules ab Hyperboreis Olympiam ad Iovis lucum ornandum
attulerit, in carmine Olympico tertio enarratur, poeta ne
appellationem ἐλαίας, quae in v. 13 legitur, repeteret, in
v. 18 artificio quodam σκιαρόν φύτευμα ξυνόν ἀνθρώποις
vocavit. Omnibus enim Iovis Olympici lucum petentibus
olivae umbram praebebant. Nec minus in v. 32 δένδρεα,
quae Herculem ad Istriam profectum admiratum esse Pin-
darus narrat, olivae intellegendae sunt.

Quid? cum non solum unam victoriam, a qua occasionem
carminis sumpserat, celebrare, sed etiam omnium antea ab
eodem viro partarum victoriarum memoriam redintegrare
soleret, quam egregie et sollerter Pindarus rem dictu simpli·
cissimam „victoriam adipisci“ variavit? Veluti in carmine
Olympico nono a versu 84 usque ad 99 Epharmosti Opuntii
victoriae hoc pacto enumeratae sunt: in certaminibus
Isthmicis κράτησεν ἔργον, Corinthi ei ‹li-o ἐγένοντο χοίρμαι,
Argi ἔσχεθε κῦδος ἀνδρῶν, παῖς vero Athenis, Marathone
μένεν ἀγῶνα πρεσβυτέρων, Parrhasiae in urbe Arcadica populo
θαυμαστός &dv φάνη, Pellanae ψυχρᾶν εὐδιανὸν φάρμακον αὐρᾶν
(laenam) φέρε praemium victoriae, Thebae et Eleusis ei
σύνδικος ἀγλαΐαισιν. Iam carminis proximi a V. 64 usque ad 72,
qui primi victorias in variis ludorum ex praeda bellica ab
Hercule institutorum generibus reportaverint, exponitur:
σταδίου ἀρίστευσεν εὖθυν τόνον Oeonus, πάλᾳ κυδαίνων Τεγέαν
Echemus, ἔφερε πυγμᾶς τέλος Doryclus, ἀν’ ἵπποισι τέτρασι
Samus (scil. ἔφερε τέλος), ἄκοντι ἔλασε σκοπόν Phrastor, μᾶκος
ἔδικε πέτρῳ ὑπὲρ ἁπάντων Niceus.

Quae dicendi varietas cum ubique fere, sed nusquam

