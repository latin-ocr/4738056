[277] 39 ,

circumscriptum est, ut Ἀλκμήνας τέκος vocaretur. Eundem
Pindarus, postquam in V. 35 nomine proprio usus est, in
v. 38 Verbis καρτεραίχμας Ἀμφιτρυωνιάδας significavit.

Ut Hercules inter vetustos heroas ita ACHILLES inter
viros contra Troiam profectos eminuit. Qui in carminis
Olympici noni v. 71 nomine proprio appellatus in v. 76
dicitur Θέτιος γοῦνος. Nec minus in carmine Nemeaeo tertio
Pindarus postquam in v. 43 denuo ab appellatione (ξανθὸς)
Ἀχιλεύς exorsus est, in v. 57 nomen Achillis per ambages
ita reddidit, ut eum γόνον φέρτατον scil. Thetidis appellaret.
Contra carminis Isthmici septimi et in v. 48 >et in V. 55
Achillis nudum nomen proprium habes. Verum cum haec
oda non systematis, sed singulis strophis contineatur, nescio
an hic poeta nonnisi in una eademque stropha repetitionem
eiusdem nominis vitaverit.

Maiore diligentia Pindarus Achillis educatoris prae-
ceptorisque Centauri CHIRONIS nomen variavit. Etenim
in carminis Pythici tertii initio quasi summam appellationum
copiam iactans illum Χείρωνα Φιλυρίδαν, Οὐρανίδα γόνον εὐρυ-
μέδοντα Κρόνου, Φῆρ’ ἀγρότερον nominavit. Nempe Philyra,
Oceani filia, Chironem ex Crono patre pepererat. Deinde in
v. 45 poeta, quomodo Apollo filium Aesculapium Μάγνητι
Κενταύρῳ tradiderit educandum, narrat et in v, 63 votum
facit, ut σώφρων Χείρων in vivis sit et Hieroni regi gravi
morbo affecto medicum Aesculapii similem mittat. Isdem fere
locutionibus in carmine Pythico quarto Chironis nomen cir-
cumscriptum est. Qui postquam in v. 102 suo nomine
introductus est, in V. 103 appellatione Κενταύρου notatur.
Deinde in v, 115 quidem poeta ad nomen proprium Chironis
revertitur epitheto Κρονίδας addito, sed molestia huius
repetitionis, quamquam intra idem systema fit, eo mitigatur,
quod illa circumlocutio interposita est. Postremum in
v. 119 Chiron exquisitiore artificio Φήρ θεῖος vocatur.
Accedit, quod in carmine Pythico nono Pindarus postquam
in V. 29 a Chironis nomine proprio exorsus est, in V. 30 Apol-
linem cognomine Φιλυρίδα illum salutantem finxit et in V. 38
Chiron Κένταυρος ζαμενής dicitur. Praeterea carminis Nemeaei

