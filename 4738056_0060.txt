[291] ἡ 53

fragmentis, si ab epigrammatis recesserimus, exempla nominum
variatorum non magis quam repetitorum afferri possunt,
tamen censeam hos quoque poetas illo artificio usos esse. Hoc
enim verisimillimum est, choricos poetas studio nomina propria
artificiose variandi primos se dedisse3 ¹nam in ceteris praeter
choricum et epicum poesis generibus ante tragicae poesis
primordia deorum virorumque fortium facta et fata copiose non
explicantur. Atque illud artificium quoniam epicis poetis igno-
tum fuisse constat, tum demum nasci potuit, postquam poesis
chorica ab epica, quae earundem locutionum repetitiones non
.modo non aspernabatur, sed etiam appetebat, prorsus erat
seiuncta. Itaque cum Stesichori ars lyrica cum poesi epica tam
arte cohaereret, ut ipse a Longino ὁμηρικώτατος dictus a non-
nullis hominibus doctis poetis epicis adnumeraretur, ei demum,
qui post Stesichorum exstiterunt, poetae chorici illam appel-
lationum varietatem appetivisse videntur eo consilio, uteam
epicis repetitionibus opponerent. Cuius dicendi ubertatis et
varietatis exempla nobis apud unum Pindarum servata sunt.

Ad scaenica poesis genera illud artificium in lyrica poesi
inventum pertinuisse non videtur.. In canticis quidem Aeschyli
tragoediarum, quae multa habent communia cum carminibus
Pindari, ncnnulli loci insunt, ubi non parvum studium nomina
propria variandi conspicitur. Nonne aptissime cum illo Pin-
darico artificio congruit, quod Menelaus et Agamemnon in
Agam. v. 42 nominibus propriis appellantur, in v, 44
ὀχυρὸν ζεῦγος Ἀτρείδαιν, cum in v. 60 poeta eos Ἀτρέως
παῖδας dixerit? Eosdem in v, 108 non minus docte
Ἀχαιῶν δίθρονον κράτος nominatos, postquam in v. 114
appellatione βασιλεῦσι νεῶν insigniti sunt, in V. 122-123
Aeschylus nomine variato δισσούς Ἀτρεΐδας vocavit. Illud
quoque a Pindari arte derivatum videtur, quod Calchas vates
in v, 122 locutione κεδνὸς στρατόμαντις introductus, in v. 156
demum suo nomine vocatur. Attamen numerus repetitio-
num eiusdem appel-lationis multo maior est. Ita legitur, ut
luculentissima afferam exempla — nam illae repetitiones in
versu intercalari, quem nos hodie „Refrain“ dicimus, ut Eumen.
in y, 331 et 345 Ἐρινύων, huc non spectant, cum consulto
appetitae sint

