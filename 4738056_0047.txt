- 40 , [278]

tertii in v. 47—48 legimus Κρονίδαν Κένταυρον et in V. 53
βαθυμῆτα Χείρων.

Iam vero in carmine Isthmico quinto, quo omnes fere
heroes Aeginenses eximia exornantur laude, TELAMON in
V. 27, cum antea Aiacis filii mentio facta sit, appellatione
πατρός introductus tum demum, postquam in V. 35 poeta
eum Αἰακίδαν dixit, in V. 40 suo nomine vocatur. Deinde
in V. 46 Pindarus illius nomen artificio quodam reddens
Herculem a Telamone, quem ad expeditionis adversus La-
omedontem societatem invitaret, hospitio acceptum et phiala
oblata, ut libationem faceret, admonitum Iovem patrem
in vota vocasse refert, ut ἀνδρὶ τῷδε filium donaret tam
firmum corpore, quam leonina esset pellis. Attamen in V. 52
poeta, cum a novo systemate inceperit, ad nomen Telamonis
recurrit.

Eiusdem scelus, quod una cum Peleo in Phocum fratrem
germanum ediderat, cum in carmine Nemeaeo quinto exposi-
tum sit, duo illi fratres, quos in V. 8 poeta Αἰακίδας nun-
cupavit, in V. 12 Ἐνδαῖὶῖος ἀριγνῶτες υἱοί dieti sunt. Ex
Endeide enim filia Chironis Aeacus Peleum et Telamonem
filios genuerat, cum Phocus ex matre Psamathe natus esset.
In V. 15 autem Pindarus illorum nomina ita significare maluit,
ut eos ἄνδρας ἀλκίμους vocaret.

Praeterea PERSEUS carminis Pythici decimi in V. 31
suo nomine appellatus in V. 45 dicitur Δανάας παῖς. Similiter
in carmine Pythice duodecimo postquam poeta in V. 11 denuo
ab illius nomine proprio initium cepit, in V. 17 Vocatus est
υἱὸς Δανάας, in V. 18 Pindarus nomen eius ea arte reddidit,
ut eum φίλον ἄνδρα i. e. virum (a Minerva) dilectum nomi-
naret.

IXION autem, cuius nudum nomen in carminis Pythici
alterius V. 21 legimus, in V. 29 ἀνήρ est. Nec minus
in V. 31 ἣρως Ixion intellegendus est, cum in V. 37 poeta
ad appellationem (ἄὶὸρις) ἀνήρ redierit. Quae repetitio
cumin iis duarum stropharum locis, qui inter se respon-
dent, facta sit, nescio an Pindarus id egerit, ut repetitione
eiusdem vocabuli coniuncta cum eodem instrumentorum
concentu et corporum in saltando motu animos audientium

