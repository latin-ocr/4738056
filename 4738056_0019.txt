12 [250]

quarum, ut Apollinem comitantium, sedes esset Pytho. At
cum ne uno quidem huius carminis loco Pytho nomine proprio
appellata sit, Pindarus his variis locutionibus non ideo, quia
idem nomen repetere nolebat, sed casu usus est, sicut nos quoque,
si pluribus de aliqua re agimus, non eadem usque appellatione
eam notamus. Quod primo quidem obtutu rectum videri
potest. Sed initio huius carminis accuratius inspecto cogno-
scemus in v. 5 inesse Pythus signum, cum Πυθιόνικος certe
nihil aliud significet quam eum, qui Πυθοῖ vicit. Itaque hoo
ipso exemplo statuisse sibi Pindarum regulam illam supra
memoratam mirum in modum comprobatur, quia postquam
thesaurum carminum, quibus victoris genus Delphis celebratum
erat, Pythionicum appellavit, Pythus nomen, quod ei in
vocabulo illo inesse videbatur, repetere veritus est.

Quocum consentiunt quae legimus in carmine Pythico
decimo: in V. 4 Πυθώ, in v. 8 ὁ ΙἹιιρνάσιι)ς μυχός, in V. 15
ὑπό Κίρρας πέτραν. De adiectivo ΙΙαρνάσιης iam supra diximus,
verum etiam verbis „sub Cirrhae rupe“ Pythonem significari
loco apud Pindarum inspecto nemo negabit, cum hic de
certaminibus Delphicis agatur et Cirrha urbs ab urbe Pythone
proxime afuerit.

Iam quamvis omnia perlustremus carmina Pythica,
nullum tamen ut investigemus continget exemplum ullius
appellationis Pythus aut in stropha eadem aut in systemate
eodem repetitae. In uno carmine Olympico secundo Pindarus
postquam in v, 39 Pythonem ipsam commemoravit, iam in
v. 49 ad idem nomen recurrit3 sed cum inter duos illos locos
non solum tota stropha intersit, sed etiam novi systematis
initium factum sit, regula illa minime labefactatur.

Restat, ut examinemus. num Pindarus eundem dicendi
modum in NEMEAEIS et ISTHMIOIS carminibus servaverit3
quamquam non eodem studio et amore in his, quo in odis
Olympicis et Pythicis, certaminum regionem depinxit. Quod
nescio utrum factum sit, quia Nemeorum et Isthmiorum
aestimatio minor erat quam Olympiorum et Pythiorum, id
quod Pindarus ipse significat in carminis Nemeaei decimi
V. 32, an quia ipsa illa regio fluviorum et montium amoenitate

