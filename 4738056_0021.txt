14 [252]

scriptum sit, sed ad ἐπινίκια Argis celebranda post universas
victorias, quas Theaei gens plurimas et in Nemeaeis et in
Isthmicis certaminibus reportaverat. Itaque Pindarus post-
quam in v. 26 Theaeum et Nemeae et in Isthmo coronam
cepisse narravit, in v. 27—28 accuratius exponit ter illum
et in sacris campis secundum Adrasteam legem et in maritimis
portis (ἐν πόντοιο πύλαισι) vicisse. Ubi ut sacri campi Nemea,
ita maris portae intellegendae sunt Isthmus, per quem accessus
ad mare Aegaeum non secus patet atque ad Ionium. Neque
minus ubi tertium Nemeaeorum certaminum mentio fit, Isthmi
quoque nomen novo artificio circumscriptum est. Nam in
v. 42 per verba Κορίνθου ἐν μυχοῖς Isthmus significatur, cum
Corinthus ipsa in Isthmo sita esset et Corinthii Is'thmicis ludis
praesiderent.

Neque tamen eadem ubique diligentia atque hoc loco,
ne ad nomen antea appellatum regrederetur, Pindarus cavit.
Nam cum carminis Nemeaei sexti et in v, 12 et in v, 20
Nemea nomine proprio appellata sit„ quamquam repetitio non
in eadem stropha fit, tamen odae huius orationem paullo
minus accurate limatam esse concedendum est.

Simili modo Isthmi nomen poeta in carmine Isthmico
tertio repetivisse videtur, ubi legitur in v, 11 ἐν βάσσαισιν
Ἰσθμοῦ δεξαμένῳ στεφάνους (in convallibus Isthmi adepto
coronas), cum in v. 20 eae, quibus hodie utimur, editiones
hanc praebeant lectionem uno codice Vaticano secundo fir-
matam: εὐμαχανίαν γάρ ἔφανας Ἰσθμίοις ὑμετέρας ἀρετάς ὕμνῳ
διώκειν (copiam enim aperuisti Isthmiis vestras virtutes hymno
prosequendi). Sed illic agitur de Isthmo ipso, hic de certa-
minibus Isthmicis‚ et praeterea duo illi loci novi systematis
initio dirempti sunt. Quodsi cum Bergkio auctoritatem
codicis Vaticani secundi (Β) secuti a V. 19 novum carmon
ordimur, ne minime quidem Pindarus in repetitione eiusdem
appellationis vitanda neglegentior videtur fuisse. Quanto enim
studio alibi Isthmi nomen per ambages reddere studuerit,
intellegitur ex eo, quod in eiusdem carminis v, 37—38
Neptunus, qui Melisso hanc Itshmicam victoriam tribuerit,
dicitur ὁ κινητῆρ γᾶς Ὀγχηστόν οἰκέων καὶ γέφυραν ποντιάδα προ
Κορίνθου τειχέων. Speciosissimo invento hic Isthmus locutione

