[245] ' 7

spatium operam impendi, hanc certam legem a Pindaro
observatam esse intellexi, cuius memoriam homines docti
nondum resuscitasse videntur ad ingentem illum epithetorum
et circumscriptionum numerum explicandum, quo Pindari
oratio conspicua est. Qui non modo nunquam verbum, quod
aliquam in enuntiato vim haberet, bis vel saepius intra eandem
stropham epodamve posuit, sed etiam cum diligentissime
caveret, ne intra idem strophae antistrophae epodi systema
eadem vox vel dictio repeteretur, circumlocutionibus vel
epithetis pro nominibus ipsis plerumque uti maluit.

Hanc igitur legem accuratius hac commentatione con-
siderare operae pretium videtur esse.

§L

Ac primum quidem videamus, quatenus poeta caverit, ne
locum, ubi victor celebrandus in certaminibus victoriam
adeptus erat, bis eodem nomine appellaret. Quod maxime
ex tribus primis carminibus Olympicis intellegi potest, quippe
in quibus res OLYMPICAE de industria ac studio quodam
expositae sint. Ita in carmine Olympico primo postquam
in v. 71 ab ipso nomine Olympiae initium cepit, in V. 18
Pindarus eundem locum Pisam appellavit, cum in uno
systemate ad idem vocabulum recurrere nollet. Pisa enim
urbs Olympiae vicina iam anno quingentesimo septuagesimo
post diuturnas pugnas ab Eleis erat deleta neque hi patie-
bantur novam urbem aedificari. Posteri autem poetae utraque
ratione confusa et mixta nomen illud servabant ad Olympiam
significandam. Sed iam videamus cetera. In v. enim 20,
ubi de Pherenico agitur, qui equus Hieroni regi victoriam
comparaverat, pro nomine Olympiae Pindarus canens „nap’
Ἀλφεῷ aar& (prope Alpheum cucurrit) substituit fluvium, qui
proxime Olympiam praeterfluit. Quid? quod statim in V. 24
λα’μπει δέΓοι κλέος ἐν εὐάνορι Λυδοῦ Πέλοπος ἀποικίᾳ (splendet
autem eius [Hieronis] gloria in praestanti viris Lydi Pelopis
colonia) novo artificio Olympiae nomen redditum est? Ubi

¹ Numeri adiecti sunt secundum editionem Mommsenianam
minorem (1866).

