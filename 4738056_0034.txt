[265] ’ 27

in Pindari carminibus victoris nomen intra idem systema
repetitum est. In oda enim Olympica tertia 'postquam Theron
in v, 3 suo nomine nuncupatus et in V. 9 Αἰνησιδάμου παῖς
insignitus est, et in V. 39 et in v, 43 poeta ad nudum regis
nomen proprium revertitur. Hic quidem Pindarus minus
diligenter versus limasso videtur, sed molestia repetitionis eo
. minuitur, quod non in eadem stropha fit. Ac nescio an de
industria Theronis nomen in v. 43 repetitum sit, quia priore
versu urtima carminis pars, ἐπίλογος qui dicebatur, incohata sit.
Sed haec hactenus. '

§4-

Nunc, cum de appellationibus ad victorem et victoriam
spectantibus satis copiose disseruisse nobis videamur, quemad-
modum deorum et heroum nomina Pindarus variare
studuerit, scrutabimur. Ac profecto admirabili verborum
ubertate poeta deorum laudes exornavit, cum di ipsi iis,
quos diligebant, viris victoriam et in bello et in certaminibus
tribuere putarentur, eamque ob rem in plurimis epiniciis pro
beneficio grates iis agerentur.

Neque mirum est primum quidem locum inter omnes
deos, si a Iove, 'qui supra ceteros est, discesserimus.
APOLLINI a Pindaro tributum esse, quippe qui cum
multis artibus tum musicae favere eamque ipse exercere
crederetur. Cum igitur nonnullorum carminum media pars
epica tota in Apollinis factis enarrandis versetur, speciosissimis
inventis ac varium in modum huius dei nomen a poeta ex-
pressum est. Ita in carmine Olympico sexto, ubi exponitur,
quomodo Apollo Iamidas‚ quorum ex gente victor oriundus
erat, a se prognatos Olympiae in ara Iovis maxima oraculi
praesides vatesque hereditario iure constituerit, postquam in
v. 35 deus nomine Apollinis introductus est, statim in versu 36
significatur appellatione θεοῖο. Sollemnius Apollo in V. 41
, nuncupatur ὁ Χρυσοκόμας, quod praeclarissimum cognomen a
magnifica, quam hodie quoque in huius dei statuis admiramur,
coma ductum, cum ante Pindarum Apollini inditum esse non
videatur, nescio an Pindarus ipse in eum transtulerit ad

