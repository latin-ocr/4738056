[283] 45

Sic in carminis Isthmici quarti v, 10—11 Pindarus duabus
tantum rebus praeter divitias summam nobis vitae felicitatem
afferri canit, siquis rebus praeclare gestis λόγον ἐσλόν ἀκούῃ.
Ubi cum λόγον ἐσλὸν ἀκούειν substitutum videatur pro λόγῳ
ἐσλὸς sive εὖ ἀκούειν, λόγος est ipsum carmen poetae, quo
celebrati victoris gloria ad memoriam posteritatemque proditur.
Deinde ad Aeacidarum laudem transiens numquam se sinc his
viris hymnos attingere (ὕμνων γεύεσθαι) in v, 18 praedicat.
In v, 22 autem carmen nova insigniturus appellatione ad-
hortatur, ut Aeginae quoque praedicatio conveniens ἀοιδᾷ
misceatur. Iam postquam in v. 24, ubi etiamwfortes inter
heroas bellatores poeticam laudem consecutos esse dicit,
verbum λόγον repetivit, in v. 48 carmen suum denuo laude
ornaturus ipsas victorias mellitum καλλίνικον χα’ρμα cupere
gloriatur. Scilicet καλλίνικον χάρμα est hymnus iucundus
atque victoriam decorans. Postremo in V. 57 poeta ad appel-
lationem ὕμνος revertitur. Itaque carmen, quo victoria cele-
bratur, quattuor diversis vocabulis insignivit: V. 11 λόγον,
V. 18 ὕμνον, v. 22 ἀοιδάν, v. 48 καλλίνικον χάρμα. Praeterea
in carminis Olympici primi V. 102 coronandum sibi esse
Hieronem equestri modo Αἰοληΐδι μολπᾷ canit3 numquam
enim fore addit in v. 105, ut hospitem. honestarum rerum
peritiorem et potentia praestantiorem κλυταῖσι ὕμνων πτυχαῖς
(inclitis hymnorum flexibus) exornet. Iam in v. 110 ὁδός
λόγων, quam nova et curuli victoria ab Hierone parta se
reperturum esse sperat, materia novi carminis intellegenda
est, quam haec ipsa victoria ei praebitura erat. Atque in v. 112
poeta carmen suum cum telo comparat, cum Musam sibi
καρτερώτατον βέλος alere praedicet. Hic igitur carmen in
v. 102 μολπά, v. 105 ὕμνος, v. 110 λόγοι, V. 112 βέλος nomi-
natum est.

Illa autem carminis cum telo comparatio, quae a facili-
tate celeritateque, quacum poeta ut sagittam ab arcu, ita
poema ex mente sua ad certam quandam metam emittere
potest, repetita videtur, in carmine Olympico nono diligentius
illustrata est. Etenim cum τὸ Ἀρχιλόχου μέλος (v, 1) nonnisi
tum, cum victor Olympiae comissationem celebravit, suffecerit,
nunc vero ampliore laude victori opus sit, in v. 5 et seqq.

