[259] 21

(v. 14) habes in v. 20 Λοκρῶν ματέρ’ ἀγλαόδενδρον, in v. 21
φίλαν πόλιν, in v. 41—-42 Πρωτογενείας ἄστει, in v. 66 πόλιν.
Quibus verbis omnibus eandem Opuntem urbem significari
carmine inspecto facile intellegitur, unum si addimus, Proto-
geniam hoc loco Deucalionis et Pyrrhae filiam esse, quae
cum parentibus Opunte habitabat et generis regum Opun-
tiorum auctor facta est.

Nec minus sollemniter in carmine Nemeaeo decimo
Argivorum urbis mentio fit. Nam urbem in v, 2, ut in initio
fere solet, nomine proprio introductam nuncupat Pindarus
in v. 19 Ἀργεῖον τέμενος eleganter significans ARGOS,
qua in urbe Hera summa religione colebatur, lovis uxoris
tamquam domum esse. Cuius deae ex necessitudine cum
Argivis intercedente ea quoque ducta est appellatio, qua in
v. 36 poeta Argos insignit, cum ‘H9a; τόν εὐάνορα λαόν (ad
Iunonis fortem populum) oleae fructum, quem victor Theaeus
Athenis praemium virtutis adeptus erat, in terra igni usta
apportatum esse praedicat. Deinde postquam in v. 40 Argorum
nomen repetivit, in V. 41 denuo victoris genus laude affecturus
exclamat: victoriis enim quot Προίτοιο τόδ’ ἱπποτρόφον ἄστυ
floruit! Proetus enim cum aliis quidem fabulis Tirynthe in
urbe, aliis Argis regnasse tradatur, cumque certe posteri eius
diu huius urbis imperium tenerent, non potuit Argos aptius
ornari quam memorata prisca illa stirpe regia.

Item in carmine Olympico altero in Theronem Agrigen-
tinorum regem condito patriam victoris urbem modo v. 6
Ἀκράγαντος, modo v. 9 ἱερὸν οἴκημα ποταμοῦ, modo v. 14
ἄρουραν πατρίαν, modo V. 91 Ἀκράγαντι, modo v. 93 πόλιν
dixit Pindarus. Sacrum autem fluvii domicilium dicitur
AORAGAS in V. 9, quia urbs teste ipso poeta in Pyth. XII 1
et seqq., ubi eam alloquitur: καλλίστα βροτεᾶν πολίων . . . ,
ἅ τ’ ὄχθαις ἔπι μηλοβότου ναίεις )Ακρα’γαντος, ad fluvium
eodem nomine insignem sita erat.

Praeterea in carmine Olympico quinto, in quo victoris
OAMARINA ex urbe oriundi laudes insunt, legitur in v, 2
Ὠκεανοῦ θύγατερ, v. 4 τοῖν σοῖν πόλιν, Καμάρινα,- v. 8 τάν νέοικον
ἕδραν, v. 20 πόλιν τάνδε. Duabus quidem primis appellationibus

poeta nympham Oamarinam affatur, sed pro lubitu deam pro
2*

