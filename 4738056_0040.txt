[271] 33

in Pythico prime, ubi idem invenimus, antea vel postea uberi·
oribus verbis eum compellet. Sed etiam praeter haec exempla
Pindarus nonnullis locis Iovis nomen quodammodo variavit.
Legitur enim Ol. VI 5 Διός, V. 68 πατρί (scil. Ἡρακλέος),
V. 70 Ζηνός, V. 81 σῦν βαρυγδούπῳ πατρί et Isthm. VII 18
Ζηνὶ βασιλέὶ) v, 23 βαρυσφαράγῳ πατρί, V. 27 Ζεύς, V. 35 Ζηνί
et Διός.

Iam locum codicum auctoritate minus firmatum exami-
nabimus. Etenim CRONOS postquam carminis Olympici
alterius in v. 70 suo nomine commemoratus est, in v. 76 dicitur
πατήρ Διός. Ubi cum codices certam probabilemve lectionem
non praebeant, haec Mommseni coniectura aptissima videtur.
Eo enim, quod Boeckhius scripsit πατήρ Κρόνος, molesta
efficitur repetitio eiusdem nominis, quod in V. 70 praecedit,
et quamquam, 'si Mommseni coniecturam recipimus, nomen
Διός in isdem illis versibus repetitur, tamen cum hoc saepius
Pindaro placuisse supra docuerimus, haec lectio nullam habet
difficultatem. Certo autem in proximo versu poeta Croni
nomen per ambages reddidit, cum ille πόσις ὁ Ῥέας nomi-

, natus sit.

Porro in carmine Olympico septimo, per quod in Rhodo
victoris patria celebranda SOLIS quoque cum hac insula
arte coniuncti laus praedicatur, in V. 14 quidem Pindarus
hunc deum nomine propio Ἀελίοιο appellavit, sed in v, 39
eiusdem nomen ita variare maluit, ut cognomine a patre
Hyperione Titane petito, quod Homerus ‚praeoccupavit in
Odyssea XII 176 (cf. I 8), φαυσίμβροτος δαίμων ’Υπιιριονίδας
diceretur. Deinde postquam in v. 58 suo iure ad appellatio-
nem Ἀελίου recurrit poeta‚ in v, 60 Solem nuncupavit ἁγνόν
θεόν. Nec minus in v. 70-71 ὀξειᾶν ὁ γενέθλιος ἀκτίνων
πατήρ, πῦρ πνεόντων άρχός ἵππων Sol intellegendus est. Qua
locutione quam eleganter significatur radiorum et lucis ab
aureo Solis curru origo!

Quid? in carmine Nemeaeo decimo, ubi DIOSCURORUM
post praeclaram cum Apharei filiis pugnam apotheosis cele-
bratur, nonne nobilissimorum illorum fratrum nomina soller-
tissime variata sunt‘? Nam initio facto in v. 38 ab appellatione
Τυνδαρίδαι, qua poeta Dioscurorum a Tyndareo ortum, propter

