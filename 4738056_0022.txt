[253] 15

„pons marinus ant-e Corinthi moenia“ insignitur, cum per
Isthmum prope Corinthum situm tamquam per pontem in
mari factum ex Peloponneso in Megaridem et Atticam eatur.

ξ2.

Quoniam omnibus his exemplis satis demonstrasse mihi
videor in locis quidem, ubi laudanda victoria erat parta,
nominandis Pindarum eiusdem appellationis repetitionem 'quam
diligentissime vitasse, nunc videamus, num regulam illam
supra memoratam in patriis quoquc victorum urbibus
appellandis servaverit. Quas potissimum una cum 'victore
laudibus efferri nemini mirum videbitur, qui reputaverit veterum
hominum sententia- omnes cives tam arte, ut ab ea divelli
nequeant, cum patria coniunctos esse.

Ao principem quidem in his locum AEGINA tenet, cum
ex quadraginta et quattuor, quae nobis servata sunt, epiniciis
quarta pars Aeginenses celebret victores. Praecipue autem
in Nemeis, quippe quae non procul ab eorum insula habe-
rentur, robur et virtutem suam Aeginetae praestitisse videntur3
nam Nemeaeorum carminum plus quam dimidia pars in viros,
qui oriundi erant ex praeclarissima illa Aeacidarum insula,
scripta est. Tunc quasi auream aetatem Aeginetarum rei—
publicae fuisse etiam ex artis fingendi monumentis, quae
initio huius saeculi reperta sunt, compertum habemus. Egregia
enim illa simulacra, quae stantia illic in fastigiis templi
Minervae Aeginensium heroum facta illustrare putantur, nobis
monstrant, quantopere artes tum in insula Aegina floruerint.
Cuius magnitudinis et splendoris, qui quidem paullo post
anno quadringentesimo quinquagesimo sexto ab Atheniensibus
exstinctus est, imago ad animum nostrum refertur, si Pindari
epinicia perlegimus et appellationes, quibus Aegina insignitur,
consideramus.

Quam eleganter carminis Olympici octavi in v, 20, ubi
victor praedicatur, quia ἐξένεπε κρατέων πάλᾳ δολιχήρετμον
Αἴγιναν πάτραν (promulgavit vincens lucta longiremem Aeginam
patriam), navales opes Aeginetarum significatae sunt? In
v, 25 autem et seqq. aequitatem illorum in iure exercendo

 

