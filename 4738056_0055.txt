48 [286]

Ut hic tibia, qua victoria celebranda parta erat, ita in
, carmine Pythico quinto currus, quo Arcesilaus Cyrenes
rex vicerat, variis illustratur luminibus. Nam in v. 32
Carrhotus auriga laudatur, quod ἐντέων σθένος minime fregit,
ubi ἐντέων non de frenis, quorum integritas iam in V. 30
memorata est, sed de curru ipso dictum est. Atque alibi
quoque currum ἔντεα a Pindaro appellatum esse testatur
schol. Il. XXIV 277: καὶ Πίνδαρος τὰ ἅρματα ἔντεοί, φησιν·
ῃὶππείοις ἔντεσι ,ιιεταῖσσων“, quae verba ex deperdito aliquo
carmine fluxisse verisimillimum est. Iam in v. 34 poeta
currum post victoriam Apollini suspensum τεκτόνων δαίδαλα
vocavit, quibus verbis pretium eius et praestantia illustrantur,
cum praesertim Cyrenaicorum curruum permagna fuerit existi-
matio. In v. 48 autem denuo Carrhoti laus celebratur,
quod quadraginta aurigis superatis δίφρον integrum servavit.

Similiter victoriam ipsam celebrandam carminis
Olympici octavi in ν. 57 poeta ταύταν χάριν dixit, in
v. 66 Alcimedontem victorem praedicat, quod νίκαν τριακοστάν
inter Melesiae aliptae discipulos consecutus hunc gloria affe-
cerit. Cumque victor sertis cingeretur tamquam praemio
victoriae, in v, 76 is, qui sextam iam reportavit gloriam,
vocatur „cuius crinibus ἕκτος στέφανος circumiacet frondiferis
de certaminibus“. Nec minoribus usus ambagibus in v. 82—83
victoriam Olympiae reportatam λιπαρὸν κόσμον Ὀλυμπίᾳ appel-
lavit Pindarus.

Item coronarum, quae victoriae signa erant, variae
appellationes Pindaro placuerunt. Etenim in carmine Olympico
tertio postquam in v. 6 στέφανοι ipsi memorati sunt, in V. 13
Hellanodica, qui victorem coronabat, dicitur „comis γλαυκό-
χροα κόσμον ἐλαίας cingens“. In v. 18 autem poeta cum a
novo systemate inceperit, ad appellationem στέφανος revertitur.
Praeterea in carmine Nemeaeo quarto victor, qui in v. 17
„Cleonaeo ex certamine ὅρμον στεφάνων deducens“ dictus est,
in ν. 21 laudatur, quod Thebani quoque non inviti eum
ἄνθεσι coronaverunt. Deinde in v. 77 quidem verbum στέ-
φανος repetitur, sed in v. 88 ita circumscribitur, ut
coronae Isthmicis in certaminibus acceptae Κορίνθια σέλινα
vocentur, cum Nemeorum et Isthmiorum coronae ex apio,

