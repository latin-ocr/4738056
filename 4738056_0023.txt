1ss [254]

Pindarus laudibus effert, cum insulam nominat τάνδ’ ἁλιερκέα
χώραν . . . . Δωριεῖ λαῷ ταμιευομέναν ἐξ Αἰακοῦ (hanc mari
munitam terram a Doriensi populo administratam inde ex
Aeaco). Nempe ipse Aeacus, Aeginae heros, iustitiae laude
tam clarus fuit apud omnes Graecos, ut in numero inferorum
iudicum collocaretur. Nec minus in V. 51 Aeginae nomen,
quamquam minus sollemniter, per ambages redditum est3
nam adverbium δεῦρο hic de eo loco dictum est, de quo‘
sermo fit, i. e. de Aegina, quam ad insulam Neptunus Aeacum
Troia ope eius condita aureo curru adduxit. Sed etiamsi
quis neget simplici hoc adverbio Pindarum ideo usum esse,
quia nomen Aeginae repetere noluerit, — mihi quidem ὸιῦρο
illud audacule dictum videtur, cum haec oda non Aeginae,
sed Olympiae cantata sit, ut Boeckhius ostendit —- tamen
in ultimo carminis versu pocta Aeginae nomen artificio quodam
reddidit Iovem, ut victorem et πόλιν (patriam eius urbem)
benevolentia amplecteretur, implorans.

Simili modo ne ad priorem Aeginae appellationem
reverteretur, Pindarus in carmine Pythico octavo vitavit, ubi
legimus in v. 22 et seqq. ἁ δικαιόπολις ἀρεταῖς κλειναῖσιν
Αἰακιδᾶν θίγοισα νᾶσος (iusta civitate⁴ insignis virtutes inclutas
Aeacidarum nacta insula), in v. 38 πάτραν Μιδυλιδᾶν, quorum
ex gente victor erat, in v, 65 οἴκοι i. e. in victoris patria,
ubi iam antea in domesticis certaminibus gloriam adeptus
erat, in V. 98 Αἴγινα φίλα μᾶτερ.

’ Maior autem numerus variarum Aeginae appellationum
in carminibus Nemeaeis inest. Quorum in quinto carmine
postquam in V. 3 insula suo nomine introducta est, in V. 8
poeta victorem laudat, quod gloria decoraverit ματρόπολιν,
φίλαν ξένων ἄρουραν (matrem urbem, amantem hospitum
terram). Nam hospitalitate quoque Aeginetae praeter ceteros
Graecos excellebant, et illud potissimum inter Aeacidas et Her-
culem iunctum hospitium, quod ipse Pindarus saepius celebravit
(cf. Nem. VII 86 et Isthm. V 35), clarissimum erat. Deinde
in v. 15 Pindarus, cum Telamonis et Pelei scelus Aeginae in
insula contra fratrem Phocum commissum (cf. Apollod. III 12,
6, 11) leviter attingat, εὐκλέα νᾶσον illis post hoc facinus relin-
quendam fuisse narrat et in proximo versu vereri se fingit

