36 · [274]

per ambages ita reddidit, ut rema μα’τηρ diceretur — Hebes
enim, cuius cum Hercule initum matrimonium hoc loco memo-
ratur, mater Iuno erat — tamen et in v, 23 et in v. 36 ad
nomen ’Ἡρα rediit. Itaque cum haec repetitio intra eiusdem
systematis ambitum fiat, hoc quidem loco Pindarus contra
legem illam alibi observatam fecit, sed cum duae strophae
inter utrumque versum intersint, repetitio minus molesta est.

Porro DIANA, postquam carminis Olympici tertii in
v. 26 Λατοῦς ἱπποσόα θυγάτηρ dicta est, in V. 30 cognomine
Ὀρθωσία insignitur. Cuius cognominis originem scholiastes vel
ab Arcadiae monte Ὀρθώσιον sive ’Όρθιον vel a verbo ὀρθοῦν,
cum Diana feminis partum edentibus adesse putaretur, repe-
tivit. Constat autem Dianae illo nomine Spartae cultae olim
humanas oblatas esse victimas. Qui usus non solum in
fabula de immolanda Iphigenia conspicitur, sed etiam puerorum
illa in ara Dianae verberatio inde originem duxit. Item in
carmine Pythice altero Pindarus progressus in v. 7 ab appel-
latione “Apama in v. 9 Dianae nomen exquisitiore artificio
reddidit. Ἰοχέαιρα παρθένος enim Diana est, quae venandi
studio inter deas erat insignis. Proximi carminis in v. 10
postquam eadem denuo primum ’Ἄρτεμις vocata est, poeta
in v. 32, cum paullo antea Apollinis mentionem fecerit, nomen
ita variavit, ut eam κασιγνήταν diceret.

Atque etiam LATONAM Dianae matrem variis appella-
tionibus a Pindaro ornatam esse docemur eo fragmento, quod
est primum inter προσόδια (fr. 58 apud Boeckhium). Cuius frag-
menti priore in parte poeta nomine Λατοῦς utitur, in posteriore
„ci 1(οιογενής“ pro eo substitutum est. Coei enim Titanis
filia Latona erat. Duas autem illas fragmenti partes in unum
systema coniunctas fuisse⁷ nisi quod strophae finis et anti-
strophae initium interierit, ex totius loci sententia intellegitur.

Nec secus Nemeaeo in carmine octavo poeta VENERIS,
quae in v. 1 appellatione Ἀφροδίτας introducta cst, nomen
per ambages reddidit; siquidem Κυπρία in v. 7 Venus intelle-
genda est, quippe quod nomen dea ad insulam Cyprum ex
maris spuma enata nacta esset, itemque in carminis Olympici
decimi v. 105 Κυπρογενής et in carminis Pythici quarti v. 216

Κυπρογένεια nuncupata est. Praeterea in fragmento, quod est ’

