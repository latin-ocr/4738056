Inter poesin Graecorum epicam et lyricam cum multa
alia intercedunt discrimina, tum poetae epici ad certas leges
inde ab Homeri temporibus constitutas alligati non ad suum
arbitrium, sed secundum priorum poetarum usum poemata
scribebant, lyricis autem multo maior erat licentia in carmi-
nibus pangendis. Nam cum carmina epici argumenti eodem
versu heroo κατά στίχον conscripta sint neque ullus poeta
novum metrum ad eiusmodi argumentum continuo poemate
depingendum adhibere ausus sit, lyrici tanta utuntur metrorum
varietate, ut summae iis laudi ductum esse videatur multi-
plicibus variisque versibus carmina includere. Nonne a ple-
risque ex clarissimis poetis nomina traxerunt metra, quae
aut primum aut perfectissime ab iis composita erant?
Maxime autem hoc novorum metrorum studium et cupiditas
in choricis conspicitur poetis. Etenim cum in ceteris poesis
lyricae generibus et is, qui metrum invenerat, eodem metro
saepius ad carmina pangenda uteretur, et aliis poetis, si ipsis
parum sollertiae inerat, a maioribus inventa metra usurpare
liceret, carmina chorica ad unum omnia diversis inter se
metris et composita sunt et componi sine (lubio debebant.
Itaque Pindarus, princeps lyricorum Graecorum, singulos
viros, qui Olympia, Pythia, Nemea, Isthmia vicerant, novis
et ad has ipsas victoriarum occasiones inventis numeris
celebravit nec plus semel in duobus carminibus¹ in eundem
virum scriptis consilio et ratione duetus eodem metro
usus est. Sed ne hanc quidem repetitionem eiusdem metri
tolerandam rati plurimi ex recentioribus editoribus duo illa

¹ Isthm. ΙΙΙ et IV.
1*

