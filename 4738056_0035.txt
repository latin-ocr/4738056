28 [266]

locupletandum circumlocutionum apparatum. Nam exstat
quidem epitheton χρυσοκόμης iam apud Hesiodum in Theogoniae
v. 947, sed de Dionyso dictum. Deinde in v. 49 Apollinis nomen
poeta ita variavit, ut appellatione Φοίβου ex Homero notissima
eum insigniret, nec minus τοξοφόρος ille Δάλου θεοδμήτας
σκοπός, a quo ut ipsi imperium aliquod inter homines daret,
Iamus petivisse in versu 59 narratur, Apollo intellegendus
est. Etenim cum Delo insula, ut in qua ex Latone esset natus,
deus artissimis quodammodo vinculis erat coniunctus, cumque
ab antiquissimis temporibus illic summa coleretur religione,
quasi custos insulam diligentissime tueri putabatur. Huc
accedit, quod in v, 62 quoque delitescit signum Apollinis. Nam
πατρία ὄσσα, quae Iamum honorem petentem Olympiam ad-
ducebat, ut Iovis sacerdos ibi fieret, est vox patris Apollinis,
cui Iamus ex Euadne matre erat natus. Itaque cum triginta
fere versuum spatio sex prorsus inter se diversae appellationes
Apollinis contineantur, dubitari vix potest, quin Pindarus de
industria hanc locutionum varietatem appetiverit, ne ad eadem
nomina relaberetur. Nam potest quidem casu fieri, ut si quem
saepius significare velimus, semel iterumve nomen eius
variemus, sed in uno carmine temere quemquam sexies diversis,
quae praesertim minus sint usitatae, appellationibus insigniri
equidem persuadere mihi non possum.

Item in carmine Olympico octavo, ubi legitur in v, 31
παῖς ὁ Ἀ1ατοῦς, in V. 41 'Avonam in V. 46 θεός, quamquam
minus saepe Apollinis mentio facta est, tamen poetam huius
dei nomen variare voluisse consentaneum est. Neque in
carmine Pythico primo Pindarus Apollinem bis eodem nomine
introduxit, sed in v. 1 habes Ἀπόλλωνος, v, 1‘2 Λατοίδα,
v. 39 Λύκιε καὶ Δάλοι’ ἀνάσσων Φοῖβε. Multo autem maiore
copia locutionum ad Apollinem spectantium abundat carmen
Pythicum tertium, ubi poena a Coronide propter infidelitatem
et adulterium per Apollinem repetita enarratur. Cuius odae
in v, 14 Apollinis nomen, quod ipsum in V. 11 pronuntiatur,
ita variatum est, ut appellatione denuo a crinibus petita ille
dicatur ἀκειρεκόμας Φοῖβος, neque minus in v. 15 θεός est
signum Apollinis. Iam vero in V. 27 Pindarus Apollinis
nomen bis per ambages reddidit, cum non solum ναοῦ βασιλεύς

