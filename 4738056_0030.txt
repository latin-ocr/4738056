[261] 23

HIMERA Ol. XII v. 2 Ἱμέραν εὐρυσθενέα, v. 19 θερμά
Νυμφᾶν λουτροῖς

CORINTHUS Ol. XIII V. 4—5 ταν ὀλβίαν Κόρινθον,
Ἰσθμίου πρόθυρον Ποσέιδᾶνος ἀγλαόκουρον, v. 50 Κορίνθῳ,
v. 59 ἒν ἄστει Πειράνας.

ORCHOMENOS Ol. XIV V. 4 Ἐρχομενοῦ, V. 19 ἁ Μινυεία.

Ubi ut Pindarus nusquam intra unum systema idem
nomen repetivit, ita ne ex reliquis quidem carminibus eiusmodi
repetitionis exempla afferri possunt.

§3.

Quoniam quam variis appellationibus Pindarus omnium
fere victorum patrias urbes ornaverit, ostendimus, nunc viden-
dum est, num in ipsis quoque victoribus laudandis, ne
eodem nomine bis uteretur, diligenter caverit. Qua in re
non mirabimur, si non eandem dicendi ubertatem adsecutus
est, cum poeta minime potuerit nova victorum cognomina
parere. At tamen hic quoque legem illam sibi statutam
servavit, cum nomina propria patronymicis et locutionibus
a vincendi modo petitis variaret, adeo ut exordio fere a nomine
victoris proprio facto eum aliqua circuitione significaret et
longiore narratione interposita easdem repeteret appellationes.
Quam ad rem penitus perspiciendam non alienum videtur
paucis de compositione Pindari carminum agere. Ex quo
enim tempore Rudolfus Westphal veterem illum Terpandri
νόμον carminum septifariam divisorum ex quodam apud
Pollucem loco repetivit et hanc, quae olim antiquissimis
lyricis certa lex fuerat, tamquam normam etiam ab Aeschylo
in canticis atque a Pindaro in odis componendis observatam
esse admirabili acumine demonstravit, dubitari non potest,
quin inter singulas Pindaricorum carminum partes diligenter
internoscendum sit. Atque quamquam non omnibus in odis
septem illae accurate distinctae sunt partes, tamen hoc
plerumque tenuit poeta praeclarissimus, ut initio carminis
victoris laudes praedicaret dis immortalibus non raro gratias
agens vel novam victoriam ab iis precans, deinde in media
parte, quae olim nominabatur ὁ ὀμφαλός, pluribus verbis

