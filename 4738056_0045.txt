38 [276]

Gorgonum signum delitescere videtur. Etenim cum Minerva non
unius Euryalae planctus, sed, ut in v, 7 poeta ipse significavit,
geminatas utriusque sororis superstitis lamentationes imitata
esset, hic omissa Sthenone pro Gorgonibus universis Euryale
memorata est. Eiusdem carminis in v, 11 nomen sororis a
Perseo trucidatae, quae in v, 16 εὐπάραος Μέδοισα est,
Pindarus doctissime ita variavit, ut eam τρίτον κασιγνητᾶν
μέρος diceret.

§a

Quoniam de deis deabusque, quarum apud Pindarum
identidem mentio facta est, satis multis disputasse nobis videmur,
nunc primum heroum, deinde heroinarum appellationes
considerabimus. Cumque HERCULES ceteris omnibus virtute
et gloria praestitisse videatur, ab hoc initium faciam. Qui
postquam carminis Olympici decimi in V. 30 nomine Ἠρακλέης
introductus est, in v. 44—45 dicitur Διὸς ἄλκιμος υἱός, quae
Herculis appellatio iam in Hes. sc. Herc. V. 320 exstat. Simi-
liter in oda Nemeaea prima Hercules, cuius nomen pro-
prium in V. 33 legitur, in v. 35 audit παῖς Διός, cum in
v. 58 appellatione υἱοῦ scil. Amphitryonis insignitus sit.
Iam carminis Nemeaei tertii in v. 21 initio denuo facto a
nomine Ἡρακλέος in v. 22 ille locutione ἥρως θεός decoratus
est. Quid? in v. 37, ubi Telamonis laudes propter res in
bellis Laomedonti et Amazonibus illatis gloriose gestas cele· ⁷
brantur, nonne novum Herculis signum deprehendimus?
Etenim hunc illius adversus Ilium expeditionis ducem fuisse
inter omnes constat, et quamquam multi et docti homines
de hocloco disputaverunt, tamen nondum satis expositum
est, quamobrem Pindarus hoc loco non Herculem, sed Iolaum
nominaverit. Quod nescio an sic expediri possit, ut Ἰόλαος
cognomen Herculis fuerit3 nisi potius Pindarus repetitionem
Herculis nominis aspernatus, cum alia circumlocutio generalis
Aeaci et Pelei interea mentione facta perspicua non fuisset,
pro Hercule substituisse videbitur Iolaum, quippe qui per-
petuus illi comes esset et in eadem cum Hercule ara coleretur.
Porro in carminis Isthmici quinti v. 30 Herculis nomen ita

