[255] 17

pluribus explicare, quis deus eos ἀπ’ Οἰνώνας pepulerit.
Oenonam enim vetus Aeginae nomen fuisse, priusquam
Iuppiter in hac insula Aeginam nympham, a qua illa novum
traheret nomen, sibi coniungeret, ex Herodoto VIII 46, ex
Strabone VIII p. 375, ex Pausania II 29, 2 etc. compertum
habemus. Itaque in primo huius odae systemate Pindarus
quattuorx prorsus inter se diversis appellationibus Aeginae
nomen expressit. Proxima quidem carminis pars caret simili-
bus circumlocutionibus, cum hic non secus atque in ceteris
carminibus mediis fere omnibus poeta non de victoris rebus,
sed de fabula aliqua antiqua disserat, qua de re infra accu-
ratius dicemus3 sed in tertio systemate de integro quasi
accedit ad laudem victoris et patriae eius. Postquam igitur
in v. 41 optimo iure ab ipso Aeginae nomine exorsus est,
in v. 45 victorem iam puerum aequales ad certamen progressos
οἴκοι superasse praedicat reiecta vocabuli Aeginae repetitione.
Iam in v. 47 πᾶσα πόλις Aegina intellegenda est, cum poeta
insulae et urbis in ea sitae notiones de industria confundat.
Quid? in V. 53, ubi victor, quia προθύροισιν Αἰακοῦ florum
virentes tulerit coronas cum flavis Gratiis, celebratur, nonne
novo quodam artificio Pindarus Aeginae nomen reddidit?
Nam quamvis ‘Aeaci vestibulum' templum illius herois intellegi
possit, in quo Themistius victoris avus coronas Epidauricis
in certaminibus acceptas suspenderat, tamen generaliter
Aeginam insulam poeta significat, quae mihi quidem aptissime
Aeaci vestibulum nominari posse videtur, cum hunc summum
inter Aeginenses heroas certe totam per insulam sancte
venerati sint. Itaque et in initio et in fine huius carminis
Aegina insula quaternis atque inter se diversis appellationibus
insignita est, ita ut primum quidem nomine proprio notaretur,
deinde circumlocutiones pro nomine, quod repetere nolebat,
poeta substitueret.

Eadem insula in carmine Nemeaeo septimo novis et
variis appellationibus ornatur. Initio quidem, ubi generaliter
de vera gloria, quam nisi dis faventibus homines adipisci non
possint, disserit, Pindarus in transcursu Aeginae mentionem
facit verbis his, quae versu nono continentur: πόλιν φιλόμολπον
οἰκεῖ δορικτύπων Αἰακιδᾶν (urbem cantionum studiosam habitat

 

