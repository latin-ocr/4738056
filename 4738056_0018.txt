[249] 11

quam denuo Pythus mentionem facit. Nam μυχόν illum
μαντήϊον, quem Apollo colit, intellegendum esse Pythonem,
quippe qua in urbe esset clarissimum huius dei oraculum,
nemo negabit.

Eadem diligentia Pindarum, ne Pythonem bis eodem
nomine vocaret, vitasse inveniemus, si ad carmen sextum
considerandum accedemus. Nam iam in v. 3 illa urbs locutione
minus usitata insignitur. Ὀμφαλός enim ἐριβρόμου χθονός
proprie quidem lapis est Delphis in sacro loco, qui medius
mundi universi habebatur, positus, verum hic non ille lapis sed
Pytho universe intellegenda est. Ante Pindarum autem hanc
appellationem nusquam ad urbem Delphos translatam legimus,
cum apud Homerum ὀμφαλός nonnisi de hominum umbilico
medioque scutorum loco eminenti dicatur et semel tantum
in Odyssea I 50 Calypsus nymphae insula Ortygia nominetur
ὀμφαλὸς θαλάσσης. Itaque verisimillimum esse videtur Pindarum
vel alium poetam lyricum primum hac locutione Pythus nomen
variasse, ut maior sibi dicendi copia suppeteret. Quod si
verum sit, id, quod initio statuimus, mirum in modum firmetur,
cum ex hoo potissimum appareat, quibus artificiis lyrici
repetitionem eiusdem nominis vitaverint. N ec minus in v. 8-9,
ubi legimus ἒν πολυχρύσῳ Ἀπολλωνίᾳ νάπᾳ, Pythus nomen, ut
iam antea docuimus, per ambages redditum est, cum praesertim
illa urbs propter multos thesauros ibi exstructos perapte
dicatur auri plena. Sed iam in v, 18 Pindarus Pythus
nomen sollerter ita variavit, ut carmen suum gloriosam
curru partam victoriam Κρισαίαις ἐνὶ πτυχαῖς sermonibus
hominum denuntiaturum esse caneret. Neque enim Crisseae
illae valles hoc quidem loco quidquam aliud esse possunt quam
Delphicae convalles sive Pytho ipsa, cum certe non Orissae in
urbe vicina, sed Delphis, ubi certamina fuerant, inter comissantes
amicos gloria victoris Pindarico carmine celebraretur. Quanto·
pere autem novas circumlocutiones poeta in deliciis habuerit,
maxime ex eo colligitur, quod ne in V. 49 quidem priorem
appellationem repetit, sed ἕν μυχοῖσι Πιερίδων (in penetralibus
Pieridum) sapientiae florem a Thrasybulo victore decerptum
esse praedicat. Neque enim dubitari potest, quin pro Delphis
elegantissime penetralia Musarum substituta sint, quippe

 

 

 

