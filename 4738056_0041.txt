34 [272]

quem alter eorum immortalitatis expers factus erat, significat,
in V. 49-50 fratres suis nominibus Κάστωρ et Πολυδεύκης
vocantur. Sed statim in v, 54 Pindarus nomina eorum denuo
per circuitum ita reddidit, ut illos θεῶν γένος diceret. Verus
enim Dioscurorum pater erat Iuppiter ipse. Adde, quod
postquam poeta in v. 59, cum a novo systemate inceperit,
singulorum fratrum nomina repetivit, in v. 66 appellatione
a matre arcessita Pollux dictus est Λήδας παῖς. Cuius ad
nomen proprium quamquam Pindarus in v, 68 revertitur,
ut repetitio intra unum idemque systema fiat, tamen cum
circumlocutio illa ,,Αη’δας παῖς“ interposita sit, hoc suam
habet excusationem. Evidentius vero, quantum fuerit poetae
studium novorum epithetorum, ex V. 73 elucet. Etenim cum
Pollucem ad Castorem, qui grave vulnus ab Apharetidis
acceperat, supplicio de percussoribus sumpto rediisse narrare
velit, hoc ita exprimit: ταχέως ι)’ἐπ’ ἀδελφεοῦ βίαν πάλιν 2159⁷70÷v
ὁ Τυνδαρίδας. Quae tecta et tamquam occulta dictio tum
demum in poesi lyrica usurpari potuit, postquam poetarum
epicorum ope deorum et heroum fabulae diligentissime erant

expressae atquc excultae. Sane nemo quam sententiam Pin· ,

darus illis verbis pronuntiare vellet, intellexisset, nisi qui hanc
Dioscurorum fabulam penitus cognitam haberet. Postremo in
v. 85, ubi Iuppiter Pollucis de fratris casu aegritudinem eleva-
turus optionem ei dat, utrum Castore mortuo ipse continuo cum
dis immortalibus Olympum habitare, an cum fratre coniunctus
alternis in Olympo et sub terra vivere mallet, poeta Castorem
appellatione κασιγνήτου notavit et in ultimo carminis versu
Castorem, cum Pollux, ut omnia sibi cum fratre essent con-
sociata, optasset, a morte ad vitam revocatum esse enarrans
eundem nomine proprio vocavit. Praeterea in carmine
Olympico tertio Pindarus postquam in V. 1 initium cepit ab
appellatione Τυνδαρίδαι, in V. 35 Dioscurorum nomina eo
artificio reddidit, u't eos βαθυζώνου διδύμιόυς παῖδας Λήδας
diceret, sed in v, 39 ad nomen Τυνδαρίδαι regressus est.
De deorum quidem apud Pindarum memoria abunde
dictum est3 videamus igitur, quam variis appellationibus poeta
DEAS ornaverit. Quarum quamquam minus saepe quam
deorum mentio fit, ut par est in praedicandis victoriis robore

